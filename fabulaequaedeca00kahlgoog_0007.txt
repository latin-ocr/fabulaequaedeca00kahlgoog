Fabulae, quae de caede Agamemnonis et vindicta Orestis feruntur
apud Graecorum poetas quomodo inter se differant.

Scripsit

E. Kahle.

Magna ex copia fabularum, quae apud Graecos feruntur, eas, quae sunt de bello Troico. et
de reditu Graecorum, omnibus fere temporibus plurimi esse aestimatas atque dignissimas iudicatam,
quas ut pueri adolescentesque discerent, ita iuvenes senesque memoria tenerent, quis est qui ignoret?
Quod quidem eo facilius fieri poterat, quia poetae illustrissimi iterum ac saepius fabulas illas sua
quisque ratione docuerunt et exornaverunt, ita ut nostra quoque aetate, quamvis multa, quae a poetis
sunt ficta, interierint, liceat diiudicemus, quo modo fabulae magis magisque auctae sint et commutatae.
Ac si constat poetas diversorum temporum cum alia tum l'ata ducum Graecorum, qui ceteris praesta-
rent, illustravisse et ut re bene gesta domum reverterunt diligenter perscripsisse, non est cur miremur
ea, quae de Agamemnone dicuntur, quippe qui fuerit dux exercitus Graecorum universi, multis ear·
minibus esse illustrata, non quo ipse semper bello res optime gessisset, sed quia Troia urbe expugnata
postquam ζεῦ decom annos principatum obtinuit, fortuna omnium Graecorum tristissima usus est.
Neque enim Homerus tantum ac poetae epici, sed etiam lyrici Graecorum poetae et tragici sua quis·
que ratione litteris mandaverunt illa, quae traduntur: Agamemnonem Troia capta domum redeuntem
a Clytaemnestra uxore per insidias trucidatum, deinde Clytaemnestram ab Aegistho in matrimonium
esse ductam, denique Orestem Agamemnonis filium exstitisse patris ultorem ita ut Aegisthum et
Clytaemnestram necaret. Quae cum ita sint ut magno dolore afficimur, quod cum ab Homeri et
Pindari carminibus discesseris, vel perpaucae vel nullae exstant reliquiae poetarum aut lyricorum aut
epicorum, qui de his fabulis disseruerunt, ita peropportune accidisse putamus, quod in eodem hoc
argumento tres nobilissimi poetae tragici accurate versati sunt eorumque fabulae ad nos pervenerunt.
Vix igitur quidquam maius operae pretium sit quam ut cognoscamus primum (l.)‚ quid in Homeri
carminibus traditum sit de caede Agamemnonis et de vindicta Orestis; tum (II.) quid alii poetae epici,

quid poetae lyrici mutaverint, qui eas fabulas in manibus habuerunt3 denique quae fabulaeapud
Aeschylum (HL), Sophoclem (IV.), Euripidem (V.) serantur.

 

1.

De gente Pelopidarum, qua exortus est AgamemnO, Homerus hoc unum enarravit Pelopem
sceptrum, quod ipso Jove auctore ab Herma ¹) accepisset, Atreo filio tradidisse; tum sceptrum a A]

moriente Atreo Thyesti relictum esse, cuius iu locum Agamemno successisset, qui multarum insularum
atque universae terrae, quod Argos appellatur, teneret imperium2). Magna discidia inter W 2

¹) In fabulis Graecorum poetarum pertractandis Graeci sermonis vernaculas deorum e dearum

nominum formas adhibere liceat. ‘ff

2) ιι. 11, 105 ss.

 

